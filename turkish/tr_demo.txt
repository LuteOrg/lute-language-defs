# title: Büyük ağaç
# language: Turkish
#
Büyük ağaç eskiden aşılanmış ve her yıl güzel, iri, pembe şeftaliler verirmiş, insanın eline sığmazmış bu şeftaliler. Öyle güzelmişler ki insan yemeye kıyamazmış onları. Bahçıvan, bu büyük ağacı yabancı bir uzmanın kendi ülkesinden getirdiği bir tohumla aşıladığını söylermiş. Belli ki böyle masraf edilen bir ağaçta yetişen şeftaliler oldukça değerliymiş.

İki ağacın da gövdelerine nazar değmesin diye birer nazarlık asılıymış.

Ağaçlardan küçük olanında her yıl bin tane çiçek açarmış ama bir tek şeftali bile yetişmezmiş üzerinde. Ya çiçekleri dökülürmüş, ya da ham şeftaliler kuruyup dallardan düşermiş. Bahçıvan küçük ağaç için elinden geleni yapmış ama değişen bir şey olmamış. Yıllar geçtikçe dalları ve yaprakları çoğalmış ama bir tek şeftali bile görünmemiş üzerinde.
