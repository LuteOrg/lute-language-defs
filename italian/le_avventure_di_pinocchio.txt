# title: Le avventure di Pinocchio

Il falegname maestro Ciliegia trova un pezzo di legno che piange e ride come un bambino.

Questa è la storia di un pezzo di legno. Non è un pezzo di legno pregiato. È un pezzo di legno comune, come quelli che si mettono nelle stufe e nei caminetti per accendere il fuoco.
Un giorno, non si sa come, questo pezzo di legno finisce nelle mani di maestro Ciliegia. Maestro Ciliegia è un vecchio falegname. In realtà si chiama mastr'Antonio, ma tutti lo chiamano maestro Ciliegia perché ha la punta del naso rossa come una ciliegia matura.

Quando maestro Ciliegia vede il pezzo di legno è contento e dice: – Questo pezzo di legno va proprio bene per fare una gamba di tavolino.

Quindi prende l'ascia per togliere la corteccia. Mentre sta per dare il primo colpo, rimane con il braccio in aria, perché sente una vocina che dice: – Non mi picchiare tanto forte!
