# title: Adam i Smoczy Skarb

Adam mieszkał w małej wiosce na południu Polski, w pobliżu dużego miasta Kraków. Dla Adama ulubioną porą dnia był czas kolacji. Nie dlatego, że jego mama przygotowywała najlepsze jedzenie na świecie, ale dlatego, że w czasie kolacji cała rodzina zasiadała przed telewizorem i oglądała wiadomości. Żadnej lekcji w szkole nie dało się porównać z historiami, o których Adam dowiadywał się z wiadomości: o ludziach o egzotycznym wyglądzie, żyjących w innych kulturach, o klęskach żywiołowych w krajach, których nigdy nie odwiedził, o najfajniejszych znanych osobach i ich niezwykłym życiu. Jedna z takich historii zmieniła życie Adama na zawsze…

Pewnego wieczoru, tuż przed żniwami, rodzina zasiadła przy parujących talerzach rosołu z domowym makaronem, gdy rozpoczęło się nadawanie wiadomości. Najważniejszą informacją była tajemnicza kradzież z Zamku na Wawelu w pobliskim Krakowie. W nocy złodzieje wdarli się do jamy smoka wawelskiego i ukradli skarb!

Read the full story at: https://worldstories.org.uk/reader/adam-and-the-dragons-treasure/polish/233
